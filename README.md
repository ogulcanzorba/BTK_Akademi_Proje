**Proje Tanıtımı: AI Tutor**

Günümüzde öğrencilerin eğitim süreçlerinde bireysel destek alarak bilgiye hızlı ve doğru bir şekilde ulaşma ihtiyaçları giderek artmaktadır. Bu ihtiyaç doğrultusunda, yapay zeka destekli sistemler, öğrencilerin eğitimdeki başarılarını artırmak ve öğrenme süreçlerini daha verimli hale getirmek için ideal bir çözüm sunmaktadır.

Bu projede, öğrencilerin sınav hazırlıklarını ve öğrenme süreçlerini destekleyen bir yapay zeka modeli geliştirme görevini üstlendik. Model, öğrencilerin belirli dersler hakkında soru sorabileceği ve sınavlarına hazırlanabilecekleri bir AI Tutor olarak işlev görecektir. Bu doğrultuda, modelin derinlemesine bir eğitim sürecinden geçirilmesi ve bilgiye hızlıca yanıt verebilecek kapasiteye sahip olması gerekmektedir.

Projeyi gerçekleştirmek için Gemini API ve Google AI Studio platformlarını kullandık. Modeli fine-tuning yöntemi ile özelleştirerek, öğrencilerin sorularına doğru ve hızlı yanıt verebilen bir yapı oluşturduk. Modelin eğitim süreci boyunca geniş bir veri setiyle çalışarak, bilgiye dayalı yanıt verebilme ve öğrenci odaklı bir öğrenme deneyimi sunma kapasitesi kazandırdık.

Bu projeyi devlet bazlı bir yapay zeka eğitim platformuna dönüştürüp daha fazla öğrenciye ulaşmayı, veritabanını genişletmeyi ve ders sayısını en iyi şekilde artırmayı amaçlıyoruz. Okulumuzun zorunlu projelerine ayırmamız gereken vakitten dolayı bu projeyi henüz istediğimiz seviyede geliştiremedik. Ancak imkan sunulursa, grubumuzla birlikte projeyi daha kapsamlı ve erişilebilir hale getirmeye kararlıyız.

Ortaya çıkan AI Tutor, öğrencilerin bireysel sorularına yanıt vererek sınav hazırlıklarına destek olan güvenilir bir platform sunmaktadır. Bu model, öğrencilerin öğrenme sürecini kolaylaştırmakta ve eğitim başarısını artırmaya yönelik katkıda bulunmaktadır. AI Tutor sayesinde, öğrenciler derslerine daha verimli hazırlanırken, eğitimde yapay zekanın gücünden faydalanarak bilgiye ulaşmalarını sağladık.


